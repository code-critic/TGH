# Nejspolehlivější cesta

Máme rozlehlou počítačovou síť, která je realizována
rádiovým spojením. Rádiové spojení může být nejrůznějším způsobem rušeno a tudíž
není moc spolehlivé. 
Síť tvoří uzly a jejich rádiová spojení. Uzly jsou očíslované $0$ až $n-1$ a jedno spojení je 
dáno: číslem $i$ vysílajícího uzlu, číslem $j$ přijímajícího uzlu a pravděpodobností $0<p_{i,j}<1$ přijmutí správného paketu.
Spojení mezi dvěma uzly sítě je vždy symetrické. 
Najděte v zadané síti nejspolehlivější cestu z vrcholu $s$ do vrcholu $t$. Nejspolehlivější
cesta je ta s nejmenší pravděpodobností chyby.

Na prvním řádku vstupu je počet uzlů $n$ a celkový počet spojení mezi nimi, $m$.
Na dalších $m$ řádkcích je pro každé spojení číslo vysílajícího uzlu, číslo  přijímajícího uzlu (číslováno od 0) a pravděpodobnost $p$ (např. 0.8931).
Na řádku $m+2$ je počet testovacích dotazů $N$ a na dalších $N$ řádcích jsou data pro jednotlivé dotazy. 
Jeden dotaz je dvojice uzlů, mezi kterými chceme najít cestu, první je index počátečního a druhý index koncového uzlu.

Na výstupu bude $N$ řádků, pro každý dotaz jeden. 
Výsledek jednoho dotazu je posloupnost indexů uzlů podél nalezené nejspolehlivější cesty včetně počátečního a koncového ze zadání dotazu.
V případě, že žádná cesta (byť s minimální spolehlivostí) pro dotaz neexistuje, vypíše se pouze index počátečního uzlu ze zadání dotazu.

## Příklad vstupu
```
3 3
0 1 0.8
0 2 0.5
1 2 0.7
1
0 2
```

## Očekávaný výstup
```
0 1 2
```
